[
    {
        "id": 1,
        "question": "Аҳолини рўйхатга олишда қандай саволлар берилади?",
        "answer": "яшаш жойи ва уй хўжалиги аъзолари бўйича: уй-жойнинг ҳолати, коммунал шароитлари, мулкчилик тури ҳамда уйда яшаётган аҳоли аъзолари ҳақида маълумот тўпланади;\nшахсга доир саволнома бўйича: Ҳар бир  фуқаро ҳақида алоҳида маълумотлар тўпланади: жинси, ёши, маълумоти, фуқаролиги, миллат, иш жойи, никоҳ ҳолати, маълумоти, миграция, даромад манбалари, хорижий тилларни билиши  ва бошқалар;\nЎзбекистонда вақтинча бўлиб турган чет эл фуқаролари учун: келган мақсади, қанча вақтга келгани ва яшаш жойи каби маълумотлар;\nаҳолининг айрим тоифалари мавжуд муассасалар бўйича: ҳар бир муассасада яшовчи респондентларнинг шахсга доир маълумотлари;\nқишлоқ хўжалигида фаолият юритувчи уй хўжаликлари бўйича: ер майдони, ҳайвонлар сони, қишлоқ хўжалик маҳсулотлари ва ускуналари ҳақидаги саволлар берилади."
    },
    {
        "id": 2,
        "question": "Уй хўжалигига кимлар киради?",
        "answer": "Уй хўжалиги - битта турар жойда ёки унинг бир қисмида биргаликда яшайдиган, ўзини яшаш учун барча зарур нарсалар билан таъминлайдиган, умумий хўжалик юритадиган, пул маблағларини тўлиқ ёки қисман бирлаштирадиган ва сарфлайдиган шахслар йиғиндиси. Бу шахслар қариндошлик муносабатларида бўлиши ёки бўлмаслиги мумкин. Уй хўжалиги битта шахсдан иборат бўлиши мумкин.\nУй хўжалигига қариндошлик алоқалари мавжуд ёки мавжуд бўлмаган, бир уй-жой бирлигида истиқомат қилувчи, бир вояга етган эркак ёки аёлни уй хўжалиги бошлиғи сифатида тан олувчи, биргаликда яшовчи ва ягона бирлик сифатида қаралувчи шахслар киради."
    },
    {
        "id": 3,
        "question": "Иш жойида рўйхатдан ўтиш мумкинми?",
        "answer": "Ҳа мумкин. 2026 йилда census.stat.uz веб-сайтида жисмоний шахснинг шахсий идентификация рақами (ЖШШИР/ПИНФЛ) ни киритиш орқали тизимга кириш мумкин. Бунинг учун интернетга уланган смартфон, компьютер ёки планшет бўлиши талаб этилади. Рўйхатга олиш саволномаларини уйда, ишда ёки йўлда тўлдириш мумкин."
    },
    {
        "id": 4,
        "question": "Талаба қайси яшаш жойи бўйича рўйхатдан ўтади?",
        "answer": "Талабалар ўзлари ўқиётган манзилда (аҳоли пунктида) рўйхатдан ўтадилар. Агар талаба олий ўқув юрти ётоқхонасида яшаса шу ётоқхона бўйича олинади, агар талаба ижарадаги уйда ёки қариндошларининг уйида яшаса шу уйларда рўйхатга олинади. Бу олий ўқув юртларининг барча талабаларига тааллуқлидир. Мактаб ўқувчилари эса бошқа шаҳарларда ўқиб, фақат таътилда уйда бўлса ҳам, барибир ота-онасининг манзилида рўйхатдан ўтади."
    },
    {
        "id": 5,
        "question": "Кўчаларда одамларни рўйхатга олишадими?",
        "answer": "Йўқ, кўчада одамларни рўйхатга олишмайди. Рўйхатга олиш фақат одамнинг яшаш манзилида (уйида, хонадонида), иш жойи ёки таълим муассасасида (агар шу ерда яшаса) амалга оширилади. Кўчада, бозорда ёки бошқа жойларда одамларни тўхтатиб савол бериш — рўйхатга олишнинг услубий тартибига тўғри келмайди."
    },
    {
        "id": 6,
        "question": "Ўғлимиз бутун иш ҳафтаси давомида бувисиникида яшайди, дам олиш кунлари эса уни уйга олиб кетамиз. Уни қаерда рўйхатга олган маъқул: бувисникидами ёки уйда?",
        "answer": "Албатта, уйда, ахир ўғлингиз хонадонингизга қайтиб келяпти. Мактаб-интернатларда ва бошқа кеча-кундуз ишлайдиган муассасаларда яшайдиган ва ўқийдиган, иш кунларини энага ёки бувиларникида ўтказадиган, дам олиш кунлари эса ота-оналариникига қайтиб келадиган болаларни ҳам уй манзили бўйича рўйхатга олиш керак."
    },
    {
        "id": 7,
        "question": "Рўйхатга олувчи олдимга неча марта келади?",
        "answer": "Одатда бир марта келиши кифоя. Рўйхатга олувчининг вазифаси ўз ҳисоб участкасида яшовчиларнинг барчасини рўйхатга олиш ва аҳоли тўғрисида тўлиқ ва ишончли маълумотларни тўплашдир. Аммо уйда ҳеч ким бўлмаса ёки маълумотни тўлиқ олиш имкони бўлмаса у ҳолда рўйхатга олувчи яна бир марта қайтиб келиши мумкин."
    },
    {
        "id": 8,
        "question": "Касалхоналардаги одамларни ким рўйхатга олади?",
        "answer": "Шифохонада вақтинча бўлган шахслар тўғрисидаги маълумотлар уларнинг қариндошлари ёки оила аъзолари томонидан берилади. Шифохонада доимий яшайдиган шахслар тўғрисидаги маълумотлар шифохона маъмурияти томонидан берилади."
    },
    {
        "id": 9,
        "question": "Квартирада фақат ўзим ижарада тураман. У ерда ярим йилдан бери яшайман. Бу манзилда яшовчи сифатида кимни ёзиш керак - квартира эгасиними ёки меними?",
        "answer": "Албатта, сизни. Аҳолини рўйхатга олиш вақтида доимий яшаш жойи бўйича аҳоли ҳисобга олинади. Квартира кимга тегишли ва унда ким рўйхатдан ўтганлигининг аҳамияти йўқ. Яшайдиган жойингизда рўйхатдан ўтасиз. Квартира эгаси ҳам ўзи яшаётган жойидан рўйхатга ўтади."
    },
    {
        "id": 10,
        "question": "Оиламиздаги таътилни кўпинча олдиндан айтиб бўлмайди. Уни беришлари билан бутун оиламиз билан йиғилиб, жўнаб кетамиз. Агар айни шу пайтда аҳолини рўйхатга олиш жараёни давом этаётган бўлса-чи? Уни ўтказиб юборамизми?",
        "answer": "Интернет мавжуд бўлса, электрон рўйхатга олишда иштирок этишингиз мумкин. census.stat.uz веб-сайти орқали бутун оила аъзоларингизни рўйхатдан ўтказиш мумкин."
    },
    {
        "id": 11,
        "question": "Рўйхатга олувчини уйга киритишга мажбурманми?",
        "answer": "Йўқ, агар сиз рўйхатга олувчини уйга киритишни хоҳламасангиз, ўзингиз стационар участкага (МФЙ идорасига) бориб рўйхатдан ўтишингиз мумкин. Шунингдек, рўйхатга олиш саволномаларини census.stat.uz веб-сайти орқали ҳам тўлдиришингиз мумкин."
    },
    {
        "id": 12,
        "question": "Фуқаролар ёлғон маълумот берганлик учун жавобгарликка тортиладими?",
        "answer": "Йўқ, тортилмайди. Аҳолини рўйхатга олиш тадбирида иштирок этиш бу ҳар бир респондентнинг фуқаролик бурчи ҳисобланади. Агар сиз ўзингиз ва оила аъзоларингиз тақдирига бефарқ бўлмасангиз ушбу мухим тадбирда фаол иштирок этишингиз ва ишончли маълумотлар тақдим этишингиз талаб этилади."
    },
    {
        "id": 13,
        "question": "Миллатимни қандай тасдиқлашим мумкин?",
        "answer": "Миллатни тасдиқлаш учун ҳужжат талаб этилмайди. Қайси миллат вакилига мансублигингизни ўзингиз белгилайсиз."
    },
    {
        "id": 14,
        "question": "Агар уйимга рўйхатга олувчи келмаган бўлса, нима қилишим керак?",
        "answer": "Рўйхатга олувчини кутишнинг ҳожати йўқ! Рўйхатга олиш саволномаларини census.stat.uz веб-сайти орқали тўлдиришингиз мумкин. Ҳатто уйдан чиқишингиз ҳам шарт эмас. Рўйхатга олувчи эса сиз уйда бўлмаган пайтда келган бўлиши мумкин. Энг осони - энг яқин стационар участкага (МФЙ идорасига) бориб, рўйхатга олиш бўйича барча саволларга ўзингиз жавоб беришингиз мумкин."
    },
    {
        "id": 15,
        "question": "Амаким кар-соқов. Рўйхатга олувчи у билан қандай муомала қилади?",
        "answer": "Гапириш ва эшитишида нуқсони бўлган фуқароларнинг шахсга доир маълумотлари тегишли ҳудуд бўйича ногиронлик жамиятларининг ходимлари ёки ушбу шахслар билан муомала қилиш имконияти мавжуд бўлган шахслар кўмагида йиғилади. Агар амакингиз ёлғиз яшамаса, қариндошларидан кимдир унга рўйхатдан ўтишга ёрдам беради. Шунингдек амакингиз Ўзбекистоннинг исталган фуқароси каби census.stat.uz веб-сайти орқали сайти ёки мобил иловасида мустақил равишда рўйхатдан ўтиши мумкин."
    },
    {
        "id": 16,
        "question": "Аҳолини рўйхатга олишни қайси қурилмаларда мустақил ўтказиш мумкин?",
        "answer": "Сиз смартфон, ноутбук, компьютер - интернетга уланган исталган қурилмадан фойдаланишингиз мумкин. Смартфон, ноутбук ёки компьютерингиздан census.stat.uz веб-сайтига кириб электрон саволнома шаклларини тўлдиришингиз мумкин."
    },
    {
        "id": 17,
        "question": "Барча рўйхатга олиш саволномаларини дарҳол тўлдириш керак ёки буни танаффус билан амалга ошириш мумкинми?",
        "answer": "Рўйхатга олишнинг барча саволларига бирданига жавоб бериш қийин эмас, лекин баъзи мухим ишлар юзасидан саволнома шаклларини охиригача тўлдирмасдан туриб кетишга тўғри келади. Бундай ҳолатда қоралама кўринишидаги тўлиқ тўлдирилмаган саволнома шакллари шахсга доир маълумотларнинг хавфсизлиги таъминланиши учун 24 соат давомида сақланиб туради. 24 соатдан ортиқ турган тўлиқ тўлдирилмаган саволнома шаклларидаги маълумотлар ўчирилиб юборилади."
    },
    {
        "id": 18,
        "question": "Рўйхатга олиш саволномаларини қандай тартибда тўлдирилади?",
        "answer": "Саволнома шакллари 1-шаклни тўлдиришдан бошланади. Аввал 1-шакл, кейин 2-шакл, 3-шакл ва 5-шакл саволномалар тўлдирилади."
    },
    {
        "id": 19,
        "question": "Меҳмонхонада мени рўйхатдан ўтказишадими?",
        "answer": "Меҳмонхона, хостел, санаторий, дам олиш уйи ёки бошқа вақтинчалик турар жойда яшаб турган Ўзбекистон фуқаролари, хорижий фуқаролар ва фуқаролиги бўлмаган шахслар рўйхатга олинади. Ушбу шахслар тўғрисидаги маълумотлар меҳмонхона маъмурияти томонидан тақдим этилади. Ҳар бир рўйхатга олувчи ўзининг ҳудудидаги меҳмонхоналарда яшовчиларни рўйхатдан ўтказади."
    },
    {
        "id": 20,
        "question": "Рўйхатга олишда кимлар рўйхатга олинмайди?",
        "answer": "Ўзбекистон Республикаси Ташқи ишлар вазирлигида аккредитация қилинган чет давлатлар доимий ваколатхоналарининг, халқаро, ҳукуматлараро ташкилотлар ва чет давлатлар ҳукумат ташкилотлари ваколатхоналарининг ходимлари бўлган чет эл фуқаролари ҳамда уларнинг оила аъзолари, шунингдек Ўзбекистон Республикасининг халқаро шартномаларига мувофиқ дипломатик имтиёзларга ва иммунитетга эга бўлган бошқа шахслар рўйхатга олинмайди."
    },
    {
        "id": 21,
        "question": "Рўйхатга олиш пайтида менинг исмим, фамилиям ва отамнинг исмини сўрашадими?",
        "answer": "Исм, фамилия ва отанинг исми фақат техник мақсадда — шахсни аниқлаш ва маълумотларни тўғри жойлаштириш, маълумотлар тўғрилигини текшириш, дубликатларни (такрор ёзилганларни) топиш учун керак бўлади. Бу маълумотлар ҳеч қачон бошқа ташкилотларга ошкор этилмайди, фақат умумий статистика учун фойдаланилади."
    },
    {
        "id": 22,
        "question": "Рўйхатга олиш пайтида даромадим миқдори сўраладими?",
        "answer": "Йўқ, сўралмайди. Даромад миқдори тўғрисидаги саволлар рўйхатга олиш саволномасида мавжуд эмас. Фақат даромад манбаи - ёлланма иш, пенсия, нафақа, стипендия, боқувчисини йўқотганлик нафақалари тўғрисида саволлар берилади."
    },
    {
        "id": 23,
        "question": "Рўйхатга олишда неча ёшдан бошлаб қатнашиш мумкин?",
        "answer": "Аҳолини рўйхатга олишда мамлакатнинг барча аҳолиси, ёшидан қатъи назар иштирок этади. 16 ёшдан бошлаб шахс рўйхатга олувчининг саволларига ўзи жавоб бериши мумкин, кичик ёшдаги болалар ҳақидаги маълумотларни эса ота-оналар тақдим этади."
    },
    {
        "id": 24,
        "question": "Бир киши бутун оиласини рўйхатга олиши мумкинми?",
        "answer": "Ҳа, бир киши, уй хўжалиги аъзоси ёки бошлиғи, агар у уй хўжалиги аъзолари тўғрисида аниқ маълумотга эга бўлса, рўйхатга олиш саволномаларини ўзи учун ва уй хўжалигининг бошқа барча аъзолари учун тўлдириши мумкин. Буни рўйхатга олиш жараёнида нафақат рўйхатга олувчи билан юзма-юз мулоқот қилиш орқали, балки электрон шаклда census.stat.uz веб-сайти орқали ҳам амалга ошириш мумкин бўлади."
    },
    {
        "id": 25,
        "question": "Рўйхатга олиш қандай қонунлар билан тартибга солинади?",
        "answer": "2020 йил 16 мартда имзоланган “Аҳолини рўйхатга олиш тўғрисида” ЎРҚ-611-сон Ўзбекистон Республикаси Қонуни аҳолини рўйхатга олишнинг асосий тамойилларини белгилаб берувчи асосий ҳужжатдир. Рўйхатга олишни ўтказиш механизми, рўйхатга олиш саволномалари шакли ва бошқа жиҳатлар Ўзбекистон Ҳукуматининг фармойишлари ва Миллий статистика қўмитасининг буйруқлари билан тасдиқланган. Рўйхатга олишнинг қонунчилик базаси билан батафсил расмий веб-сайтда танишиш мумкин: https://census.stat.uz/uz/"
    },
    {
        "id": 26,
        "question": "Рўйхатга олиш ишларини кимлар ташкил этади ва ўтказади?",
        "answer": "Рўйхатга олишга тайёргарлик кўриш, уни ўтказиш, маълумотларни сақлаш ва эълон қилиш учун Ўзбекистон Республикаси Миллий статистика қўмитаси масъул ҳисобланади. Унда бошқа хизмат ва идоралар ҳам иштирок этади. Масалан, Кадастр агентлиги рўйхатга олувчилар учун аниқ харита тузишда ёрдам беради, Мудофаа вазирлиги ҳарбий хизматчиларни рўйхатга олишда кўмаклашади, Адлия вазирлиги оила таркиби тўғрисидаги тўлиқ маълумотлар базасини электрон шаклда тақдим этади, Ташқи ишлар вазирлиги хориждаги ўзбекистонликларни рўйхатга олишни ташкил этади, Қишлоқ хўжалиги вазирлиги қишлоқ хўжалиги фаолияти кўрсаткичларини тақдим этади. Рўйхатга олишда кўплаб идоралар ва хизматлар ёрдам беради, аммо асосий масъулият Миллий статистика қўмитасига юклатилади."
    },
    {
        "id": 27,
        "question": "Агар рўйхатга олиш пайтида вақтинча чет элда бўлсам, қандай қилиб рўйхатга олинаман?",
        "answer": "Агар сиз чет элда ўқиш, ишлаш, саёҳат, даволаниш ва бошқа мақсадларда вақтинча бўлсангиз сиз ҳақингиздаги маълумотларни қариндошларингиз тақдим этиши мумкин. Шунингдек сўровнома саволларига масофадан туриб, census.stat.uz веб-сайти орқали жавоб беришингиз мумкин."
    },
    {
        "id": 28,
        "question": "Рўйхатга олиш нима учун керак?",
        "answer": "Рўйхатга олиш — бу мамлакатда неча киши яшаяпти, улар қаерда, қандай шароитда яшаяпти ва нима иш қилади каби тўлиқ маълумот йиғиш жараёни. Давлат шулар асосида мактаблар, шифохоналар, уй-жойлар, иш жойларини режалаштиради, ҳар бир ҳудудда қанча аҳоли, бола, ёшлар, кексалар борлигини билиш мумкин бўлади. Бу маълумотлар яхши яшаш шароити яратиш, иш ўринлари ва хизматларни тўғри ташкил этишга ёрдам беради. Бу аҳолининг турмуш сифатини яхшилаш учун қандай чора-тадбирлар зарурлигини тушуниш ва давлат сиёсатининг асосий йўналишларини такомиллаштириш имконини беради."
    },
    {
        "id": 29,
        "question": "Рўйхатга олувчининг барча саволларига жавоб бериш шартми?",
        "answer": "Ҳа, рўйхатга олувчининг саволларига жавоб бериш жуда муҳим, лекин бу жараён ишонч ва ихтиёрийлик асосида амалга оширилади. Ҳеч ким жавоб беришга мажбурланмайди, лекин ҳар бир респондентнинг жавоби мамлакат учун аҳамиятли. Жавоблар фақат статистика мақсадлари учун ишлатилади ва ҳеч қайси давлат идораси ёки солиқ хизматига берилмайди."
    },
    {
        "id": 30,
        "question": "Нима учун рўйхатга олиш 10 йилда 1 марта ўтказилади?",
        "answer": "Рўйхатга олиш 10 йилда бир марта ўтказилишининг асосий сабаби — аҳоли ҳақидаги маълумотлар вақт ўтиши билан ўзгариб бориши ва уларни мунтазам янгилаб туриш зарурлигидир. БМТ аъзо мамлакатларга рўйхатга олишни ҳар 10 йилда бир марта ўтказишни тавсия қилади. Ва дунёнинг аксарият ривожланган мамлакатларида ушбу қоидага амал қилинади. Давлат шулар асосида мактаб, шифохона, йўл ва уй-жойлар қуришни режалаштиради, иш ўринлари ва хизматлар сонини аниқлайди, аҳоли турмуш даражасини баҳолайди."
    },
    {
        "id": 31,
        "question": "Нима учун рўйхатга олиш ФҲДЁ, ИИВ ва бошқа ҳисоб базалари маълумотлари асосида ўтказилмайди?",
        "answer": "Рўйхатга олиш ФҲДЁ, ИИВ, солиқ ёки бошқа маълумот базалари орқали эмас, балки ҳар бир инсондан бевосита маълумот олиш орқали амалга оширилади. ФҲДЁ ва бошқа базалардаги маълумотлар етарли эмас. Ҳар бир ташкилот (ФҲДЁ, ИИВ, солиқ ва бошқалар) ўз соҳаси бўйича маълумот сақлайди. Масалан, ФҲДЁ — туғилиш, никоҳ, вафот ҳақида; ИИВ — доимий рўйхат ва паспорт ҳақида; солиқ — фақат ишлаётганлар ҳақидаги маълумотни сақлайди. Лекин бу маълумотлар аҳолининг ҳаёт шароити, таълими, иш жойи, тил билиши, миллат ва бошқа белгиларини қамраб олмайди. Рўйхатга олиш эса ҳар бир инсон ҳақида тўлиқ, янгиланган ва ҳақиқий маълумотни жамлаш учун ўтказилади."
    },
    {
        "id": 32,
        "question": "Турмуш ўртоғим Қозоғистон фуқароси, мен эса Ўзбекистон фуқаросиман. Иккаламиз ҳам Ўзбекистонда яшаймиз ва ишлаймиз. Эрим рўйхатга олиниши керак бўладими?",
        "answer": "Ҳа, албатта керак! Сизнинг турмуш ўртоғингиз — Қозоғистон фуқароси бўлса ҳам, агар у Ўзбекистонда доимий ёки узоқ муддат (12 ой ёки ундан кўп вақт) яшаб келаётган бўлса, ишласа ёки ўқиса, у ҳолда аҳолини рўйхатга олишда ҳисобга олинади. Шунингдек агар турмуш ўртоғингиз сиз билан бир уйда яшаса, у шу уй хўжалиги таркибига киритилади, фақат фуқаролигида “Қозоғистон” деб кўрсатилади."
    },
    {
        "id": 33,
        "question": "Қоғоз шаклидаги рўйхатга олиш варақлари ишлатиладими?",
        "answer": "Ҳа, рўйхатга олишда қоғоз шаклидаги варақлар ҳам ишлатилиши мумкин. Аммо асосий маълумотлар планшетлар ёрдамида электрон шаклда тўпланади. Бу усул тез, аниқ ва қулай ҳисобланади. Қоғоз шакли — захира усул сифатида айрим ҳудудларда интернет ёки электр таъминоти бўлмаса, рўйхатга олувчи қоғоз шаклидаги варақлардан фойдаланади. Кейинчалик бу маълумотлар электрон тизимга киритилади"
    },
    {
        "id": 34,
        "question": "Планшетлар сони рўйхатга олувчилар сонига тенг. Қурилма ишдан чиққан тақдирда нималар кўзда тутилган? Маълумотлар йўқолиб қолмайдими?",
        "answer": "Планшет ишдан чиқса ҳам маълумотлар йўқолиб қолмайди,\nчунки улар автоматик равишда серверда сақланади,\nзахира планшетлар ва техник ёрдам тизими эса ишни узлуксиз давом эттиришни таъминлайди."
    },
    {
        "id": 35,
        "question": "Рўйхатга олувчига қандай ҳужжатларни кўрсатишим керак?",
        "answer": "Аҳолини рўйхатга олишда ҳеч қандай ҳужжат талаб қилинмайди. Барча маълумотлар фуқароларнинг сўзлари асосида тўпланади. Рўйхатчи фақат сўров ўтказади — савол беради ва жавобни ёзиб олади. Паспорт, туғилганлик гувоҳномаси ёки бошқа ҳужжатларни талаб қилмайди."
    },
    {
        "id": 36,
        "question": "Рўйхатга олиш материаллари қандай қайта ишланади?",
        "answer": "Рўйхатга олиш материаллари бир нечта босқичда қайта ишланади. Бу жараён ахборот хавфсизлиги ва аниқликни таъминлаш мақсадида қатъий назорат остида амалга оширилади. Рўйхатга олувчилар сўров натижаларини планшет орқали электрон шаклда тўплайдилар. Барча маълумотлар марказий серверга юборилади. Олинган маълумотлар статистик дастурлар орқали қайта ишланади. Ўзбекистон Республикаси ва ҳудудлар бўйича рўйхатга олишнинг якуний маълумотлари 2027 йилнинг 1 июлига қадар эълон қилинади. Якуний маълумотлар Миллий статистика қўмитаси ва ҳудудий статистика бошқармалари томонидан расмий веб-сайтларда жойлаштириш ва босма нашрларда эълон қилиш орқали маълум қилинади."
    },
    {
        "id": 37,
        "question": "Ҳақиқий рўйхатга олувчиларни қандай фарқлаш мумкин?",
        "answer": "Аҳолини рўйхатга олиш 2025 йил 15 декабрдан 2026 йил 1 мартга қадар \"маҳалла еттилиги\" тизимида ишловчи ходимларни жалб қилган ҳолда ўтказилади. Ҳар бир рўйхатга олувчи бир нечта ҳимоя даражасига эга расмий гувоҳномага эга бўлиши ва сўров бўйича паспортини кўрсатиши шарт. Агар сиз рўйхатга олувчини уйингизга киритишни истамасангиз, рўйхатга олишда масофадан туриб census.stat.uz веб-сайти ёки - Ягона интерактив давлат хизматлари портали (my.gov.uz) орқали ёки рўйхатга олиш участкаларида (маҳалла қўмитаси) иштирок этишингиз мумкин. Шунингдек, аҳолини рўйхатга олиш жараёнларида ягона аҳолини рўйхатга олиш тезкор рақами (71) 203-80-00 иш олиб боради. У ерга қўнғироқ қилиш ва саволлар бериш, жумладан, рўйхатга олувчини ҳақиқийлигини текшириш мумкин."
    },
    {
        "id": 38,
        "question": "Аҳолини рўйхатга олиш қанча вақт олади?",
        "answer": "Рўйхатга олиш 2026 йилнинг 15 январидан 28 февралига қадар ўтказилади ва рўйхатга олиш бошланишининг аниқ пайти 2026 йил 15 январь (кейинги ўринларда – рўйхатга олиш санаси)  соат 00:00 этиб белгиланади. Рўйхатга олишни ўтказиш давомийлиги – 45 кун. Ҳар бир хонадон учун сўров ўртача 30-40 дақиқа давом этади. Шунингдек census.stat.uz веб-сайти ёки мобил илова орқали ўзингизга қулай вақтда тўлдириш имконияти мавжуд."
    },
    {
        "id": 39,
        "question": "Ҳарбий хизматчиларни қандай рўйхатга олишади?",
        "answer": "Аҳолини рўйхатга олишни ўтказиш санасида чақирув асосида муддатли ҳарбий хизматни ўтаётган ҳарбий хизматчилар бўлган, шунингдек контракт бўйича ҳарбий хизматга жалб этилган ҳарбий хизматчилар бўлган ва уларнинг ёпиқ ҳудудларда яшаётган оила аъзоси бўлган респондентлар ҳақидаги шахсга доир маълумотларни йиғиш ҳарбий қисм командири ёки у ваколат берган шахс томонидан амалга оширилади."
    },
    {
        "id": 40,
        "question": "Рўйхатга олувчи мендан олган маълумотларни солиқ инспекциясига маълум қилиши мумкинми?",
        "answer": "Йўқ, мумкин эмас. Рўйхатга олувчи сизнинг берган маълумотларингизни солиқ инспекциясига ёки бошқа ташкилотларга беришга ҳақли эмас. Бу қонун билан қатъий тарзда тақиқланган. Рўйхатга олишда йиғилган маълумотлар фақат статистик мақсадда фойдаланилади. Яъни, улар орқали давлат аҳолининг умумий сони, таркиби ва шароити ҳақида хулоса чиқаради — лекин ҳеч кимнинг шахсга доир маълумоти алоҳида тарзда ишлатилмайди."
    },
    {
        "id": 41,
        "question": "Уй хўжалиги деганда нимани тушуниш мумкин?",
        "answer": "Рўйхатга олишда “уй хўжалиги” деганда — бир хонадонда бирга яшаб, умумий турмуш ва сарф-харажатни биргаликда юритадиган шахслар гуруҳи тушунилади. Агар бир уйда бир неча одам яшаса, лекин ҳар бири алоҳида овқат қилиб, ўз харажати билан яшаса — улар алоҳида уй хўжаликлари ҳисобланади. Бу шахслар қариндошлик муносабатларида бўлиши ёки бўлмаслиги мумкин. Уй хўжалиги битта шахсдан иборат бўлиши ҳам мумкин."
    },
    {
        "id": 42,
        "question": "Рўйхатга олишнинг санаси (аниқ пайти) дейилганда нимани тушуниш мумкин?",
        "answer": "Аҳоли ва қишлоқ хўжалиги тўғрисидаги маълумотларни йиғиш ва ҳисобга олиш амалга ошириладиган аниқ пайт (йил, ой, кун ва соат) ҳисобланади. \nМасалан, чақалоқ рўйхатга олиш даврида, аммо ана шу аниқ муддатдан кейин туғилган бўлса, у аҳоли рўйхатига киритилмайди. Лекин, кимдир бу аниқ пайтда ҳаёт бўлиб, шундан кейин, яъни рўйхатга олиш даврида вафот этса, у аҳоли рўйхатига киритилади."
    },
    {
        "id": 43,
        "question": "Рўйхатга олиш тадбири қайси тилларда ўтказилади?",
        "answer": "Респондентлар билан сўров ўтказиш давлат тилида амалга оширилади. Бошқа тилларда сўзлашадиган респондентлар учун тегишли тилда сўров амалга оширилиши мумкин.\nРўйхатга олиш саволномаси рўйхатга олувчи шахслар томонидан сўров ўтказилаётган шахснинг оғзаки жавоблари асосида тўлдирилади."
    },
    {
        "id": 44,
        "question": "Рўйхатга олувчи сифатида фирибгарлар кириб келишидан аҳоли қандай ҳимояланади? Хавфсизлик таъминланадими?",
        "answer": "Ҳа, аҳолининг хавфсизлиги тўлиқ таъминланади. Рўйхатга олувчи сифатида фирибгарлар кириб келишининг олдини олиш учун махсус хавфсизлик чоралари кўрилган. Ҳар бир рўйхатга олувчи махсус гувоҳнома ва планшет билан ишлайди. Рўйхатга олувчилар туман (шаҳар) статистика бўлими ёки маҳалла фуқаролар йиғинлари орқали тайинланади ва улар фақат ўз ҳудудидаги хонадонларига киради. Агар кимдир рўйхатга олувчи сифатида келиб, шубҳа туғдирса, фуқаро унинг гувоҳномасини сўраб, махалла, ҳокимият ёки статистика бўлимига, шунингдек ҳудудий ички ишлар бўлимлари, маҳалла посбонларига қўнғироқ қилиб текшириши мумкин."
    },
    {
        "id": 45,
        "question": "Рўйхатга олиш тадбири давомида респондентлар қандай ҳуқуқларга эга?",
        "answer": "респондентлар тадбир давомида ўзининг шахсга доир маълумотлари нима мақсадда йиғилаётганлигини, маълумотлардан ким ва қандай тарзда фойдаланишини билиши;\nўзи учун тўлдирилган рўйхатга олиш саволномалари билан танишиб чиқиши, уларга киритилган шахсга доир маълумотларнинг тўлиқлиги ва ишончлилигини аниқлаштириш;\nрўйхатга олувчи ходимлардан тегишли гувоҳномани кўрсатишини талаб қилиш, рад этилган тақдирда эса — рўйхатга олиш саволномасидаги саволларга жавоб бермаслик;\nрўйхатга олиш саволномасининг шаклига биноан шахсга доир ишончли маълумотларни тақдим этиш ҳуқуқига эга."
    },
    {
        "id": 46,
        "question": "Ажрашган ота-онанинг фарзандлари қайси турар жой бўйича рўйхатга олинади?",
        "answer": "Ажрашишдан сўнг фарзанд икки оилада навбатма - навбат истиқомат қилаётган бўлса, у ҳолда фарзанд асосан кўпроқ вақтини ўтказадиган оила таркибида рўйхатга олинади. Агар фарзанд икки ота-онаси билан тенг муддатда яшаса, у ҳолда рўйхатга олиш кунида қаерда бўлса, ўша манзил бўйича рўйхатга олинади."
    },
    {
        "id": 47,
        "question": "Рўйхатга олишнинг якуний маълумотларини қачон эълон қилинади?",
        "answer": "Ўзбекистон Республикаси ва ҳудудлар бўйича рўйхатга олишнинг якуний маълумотлари 2027 йилнинг 1 июлига қадар эълон қилинади. Якуний маълумотлар Миллий статистика қўмитаси ва ҳудудий статистика бошқармалари томонидан расмий веб-сайтларда жойлаштириш ва босма нашрларда эълон қилиш орқали маълум қилинади. Нашр қилинган маълумотлардан ташқари қўшимча маълумотлар фойдаланувчиларнинг сўровларига биноан Ўзбекистон Республикаси қонунчилигига риоя қилган ҳолда шакллантирилади."
    },
    {
        "id": 48,
        "question": "Рўйхатга олувчи сифатида кимлар жалб этилмоқда?",
        "answer": "Рўйхатга олувчи сифатида “маҳалла еттилиги” ходимлари жалб этилади. Рўйхатга олувчи ходимлар (захира ходимларни қўшган ҳолда) – ҳоким ёрдамчиси, ижтимоий ходим, ёшлар етакчиси, хотин-қизлар фаоли, солиқ инспектори ва бошқа жалб қилинадиган ходимлар иборат бўлади."
    },
    {
        "id": 49,
        "question": "Рўйхатга олиш нечта босқичда ўтказилади?",
        "answer": "Рўйхатга олиш 3 босқичда ўтказилади. \n1-босқич - 2026 йилнинг 15 — 31 январь кунлари – интернет орқали рўйхатга олиш (17 кун). Бунда респондентлар ташкил этилган census.stat.uz портали орқали ўзлари ихтиёрий равишда рўйхатдан ўтишлари мумкин. \n2-босқич - 2026 йилнинг 1 — 3 февраль кунлари – интернет орқали рўйхатдан ўтган респондентлар ва уларнинг уй манзиллари рўйхати шакллантирилади (3 кун). \n3–босқич - 2026 йилнинг 4 — 28 февраль кунлари – рўйхатга олувчилар респондентларни рўйхатга олишни уларнинг яшаш (вақтинча бўлиш) манзилида амалга оширадилар (25 кун)."
    },
    {
        "id": 50,
        "question": "Уйсиз (бошпанасиз) одамларни рўйхатга олиш шартми?",
        "answer": "Ҳа, бошпанасиз шахслар ҳам аҳолининг ажралмас қисми ҳисобланади ва албатта рўйхатга олиниши керак. Чунки ижтимоий ёрдам ва уй-жой дастурларини шакллантириш, қашшоқлик ва ижтимоий тенгсизлик даражасини аниқлаш, шунингдек соғлиқни сақлаш, ҳужжатлаш ва реабилитация хизматларини тўғри йўналтириш учун уйсизлар тўғрисидаги маълумотлар зарур ҳисобланади."
    },
    {
        "id": 51,
        "question": "Рўйхатга олинмаган одамлар давлатга қандай зарар келтириши мумкин?",
        "answer": "Рўйхатдан четда қолган ҳар бир инсон, режалаштиришда, маблағ сарфида ва аҳолига хизмат кўрсатишда аниқсизликга олиб келади. Бунда беморлар сонининг нотўғри баҳоланиши, поликлиника, шифохона, дори захиралари етишмовчилиги, мактаб ва боғчалар сонининг етишмаслиги, ўқитувчилар юкламаси нотўғри тақсимланиши каби кўпгина муаммоларнинг келиб чиқишига сабаб бўлади.\nҚишлоқ хўжалиги рўйхати бўйича саволлар ва жавоблар"
    },
    {
        "id": 52,
        "question": " Агар ҳовли (якка тартибдаги уй) томорқа ер участкасига эга бўлса, аммо сув етишмаслиги сабабли экин экилмаган бўлса, бундай ер қандай ҳисобга олинади?",
        "answer": "Жавоб: Мазкур ҳовли жойлашган жами ер участкаси 5-шаклнинг \n3-бўлими, 1-саволида мулкчилик шакли тегишлилиги бўйича кўрсатилади ва 2-саволининг, 1-“қишлоқ, ўрмон ва балиқчилик хўжалиги мақсадларида фойдаланилмайдиган ерлар” сатрида ҳовлининг қурилиш ости ер майдони ҳамда 2.1.3-сатрида - «вақтинча экин экилмаган ерлар» сифатида акс эттирилиши керак."
    },
    {
        "id": 53,
        "question": " Агар хонадон аъзосининг алоҳида юридик шахс мақомига эга бўлган деҳқон хўжалиги мавжуд бўлса, у учун алоҳида шакл тўлдирилиши керакми?",
        "answer": "Жавоб: Агар хўжалик бошлиғи ёки хўжалик аъзоси номига юридик шахс ташкил этган ҳолда деҳқон хўжалиги рўйхатдан ўтказилган бўлса, бундай хўжалик учун алоҳида сўровнома — «Юридик шахслар учун қишлоқ хўжалиги рўйхати сўровномаси» бўлган 6-шакл тўлдирилади. Ушбу шакл eStat 4.0 ахборот тизими орқали Интернетда тўлдирилади."
    },
    {
        "id": 54,
        "question": " Қишлоқ хўжалиги ер участкалари ёки қишлоқ хўжалиги ҳайвонларининг мавжудлиги тўғрисида маълумотлар рўйхатга олиш саволномаларида қандай тартибда  кўрсатилиши керак?",
        "answer": "Жавоб: Агар ҳовли (якка тартибдаги уй) томорқа ер участкасига эга бўлса ёки хонадон аъзолари қишлоқ хўжалиги ерларидан фойдаланса ва/ёки хўжаликда қишлоқ хўжалиги ҳайвонлари ва паррандалари мавжуд бўлса, 1-шакл 2-бўлимнинг 6- «Сўнгги 12 ой ичида ва/ёки 2026 йил 15 январь ҳолатига кўра хонадон аъзоларидан бирортасининг мулкида ва/ёки фойдаланишида ер участкалари (ер участкаларининг қисмлари) ва/ёки қишлоқ хўжалиги ҳайвонлари бўлганми?» саволида «Ҳа» жавоби белгиланади ва 7 саволда хўжалик бошқарувчиси кўрсатилади. 5-шакл саволномасида ер участкаси ва қишлоқ хўжалиги ҳайвонлари ва паррандалари бўйича маълумотлар тўлик киритилади."
    },
    {
        "id": 55,
        "question": " Томорқа хўжаликни қандай аниқлаш мумкин ва нечта қишлоқ хўжалиги рўйхати сўровномаси тўлдирилади?",
        "answer": "Жавоб: Агар ҳовли (якка тартибдаги уй) томорқа ер участкасига эга бўлса ва қишлоқ хўжалиги маҳсулотини фақат шу ер участкасида етиштирса (ишлаб чиқарса), бу томорқа хўжалиги ҳисобланади ва ушбу участка учун битта сўровнома тўлдирилади."
    },
    {
        "id": 56,
        "question": " Юридик шахс ташкил этмаган деҳқон хўжалигини қандай аниқлаш мумкин ва нечта қишлоқ хўжалиги рўйхати сўровномаси тўлдирилади?",
        "answer": "Жавоб: Агар уй хўжалиги ҳовли(якка тартибдаги уй) томорқа ер участкаси, шунингдек, вақтинчалик фойдаланишга олинган (ижара, субижара ёки мустақил эгалланган) ва сўров ўтказилаётган маҳалла ҳудудида жойлашган қўшимча қишлоқ хўжалиги ер участкаларига эга бўлса, бу юридик шахс ташкил этмаган деҳқон хўжалиги ҳисобланади ва ушбу ер участкаларининг барчаси учун 5-шаклнинг битта сўровномаси тўлдирилади."
    },
    {
        "id": 57,
        "question": " Деҳқон хўжалиги ёки томорқа хўжалигининг бошқарувчиси ким ҳисобланади?",
        "answer": "Жавоб: Хўжалик бошқарувчиси — бу хўжалик номидан уни бошқарадиган шахс ёки хўжалик бошлиғининг ўзи. У хўжаликнинг кундалик молиявий масалалари, қишлоқ хўжалиги маҳсулотларини ишлаб чиқариш, шунингдек мавжуд қорамол, қўй-эчки ва парранда парвариши ва уларни сақлаш учун масъул ҳисобланади."
    },
    {
        "id": 58,
        "question": " Агар хонадон битта деҳқон хўжалигига ёки битта томорқа хўжалигига эга бўлса, нима қилиш керак? Нечта бошқарувчи кўрсатилади?",
        "answer": "Жавоб: Деҳқон хўжалиги ва томорқа хўжалигининг ер участкалари қаерда жойлашганини аниқлаш керак. \nАгар ушбу хўжаликларнинг ер участкалари битта маҳалла ҳудудида жойлашган бўлса, уларнинг барчаси учун 5-шаклнинг умумлаштирилган битта сўровномаси тўлдирилади. \nАгар ер участкалари турли маҳаллалар ҳудудида жойлашган бўлса, ҳар бир участка учун алоҳида 5-шакл сўровномаси тўлдирилади. \nАгар деҳқон хўжалиги ва/ёки томорқа хўжалигини бир киши бошқарса, у ҳолда фақат битта бошқарувчи 1-шакл 2-бўлим 7-саволда белгиланади."
    },
    {
        "id": 59,
        "question": " Қайси ҳолларда битта уйда яшовчи икки бошқарувчи белгиланади?",
        "answer": "Жавоб: Агар битта ҳовлида (якка тартибдаги уйда, битта том остида) яшовчи икки уй хўжалиги битта томорқа ер участкасига эга бўлса, лекин юридик шахс ташкил этмасдан қишлоқ хўжалиги фаолиятини (молиявий-хўжалик фаолиятини) алоҳида олиб борадиган бўлса, ҳар бир хўжалик учун 5-шакл сўровномаси алоҳида тўлдирилади."
    },
    {
        "id": 60,
        "question": " Хўжалик аъзоларининг меҳнат фаолиятини кўрсатишда 5-шаклнинг 2-бўлимида кимлар ҳисобга олинади?",
        "answer": "Жавоб: 2-бўлимда фақат охирги 12 ой давомида мазкур хўжаликда қишлоқ хўжалиги фаолиятида ишлаган уй хўжалиги аъзолари (жинс бўйича ажратилган ҳолда) ҳисобга олинади. Мавсумий ишчилар ва пудратчилар (ёлланма ишчилар) киритилмайди.\nАгар ота-онанинг розилиги билан 16–18 ёшдаги болалар хўжалик ишларида қатнашса, улар ҳам «Қисман иш вақти» устунида жинсини кўрсатган ҳолда акс эттирилиши мумкин."
    },
    {
        "id": 61,
        "question": " Умумий ер майдони деганда нима тушунилади ва у қандай ҳисобланади?",
        "answer": "Жавоб: Умумий ер майдонига умрбод эгалик қилиш ҳуқуқи  асосидаги ерлар, ижара асосида олинган ерлар (тўлиқ, лот, аукцион), субижара асосида олинган ерлар ва бошқа ерлардан ташкил топган."
    },
    {
        "id": 62,
        "question": " Умумий ер майдонига нималар кирмайди?",
        "answer": "Жавоб: Умумий ер майдонига ижарага берилган ерлар кирмайди."
    },
    {
        "id": 63,
        "question": " Умумий ер майдони қандай тақсимланади?",
        "answer": "Жавоб: Хўжаликнинг умумий ер майдони қишлоқ хўжалиги ва қишлоқ хўжалиги бўлмаган (ноқишлоқ хўжалиги) ерларни ўз ичига олади.\nҚишлоқ хўжалиги бўлмаган (ноқишлоқ хўжалиги) ерлари қуйидагилар киритилади:\nноқишлоқ хўжалиги бинолари (турар-жой бинолари) ва йўлаклар;\nички йўллар (сўқмоқлар);\nбалиқ боқиш учун фойдаланилмайдиган каналлар;\nариқ, зовурлар, кўллар ва бошқа сув билан қопланган ерлар;\nқирғоқ ерлар, чимлар ва бошқалар."
    },
    {
        "id": 64,
        "question": " Қишлоқ хўжалиги мақсадларида ишлатиладиган ер нималардан иборат?",
        "answer": "Жавоб: Бу фақат хўжалик томонидан қишлоқ хўжалиги маҳсулотини етиштириш мақсадида фойдаланиладиган ер майдони ҳисобланади ва қуйидагилар киритилади:\nЭкиладиган (ҳайдаладиган) ерлар:\n    • бир йиллик экинлар учун очиқ ерлар\n    • ёпиқ ерлар (иссиқхона)\n    • вақтинча экилмаган ерлар\nкўп йиллик экинлар учун ерлар\nтабиий ўтлоқлар ва яйловлар\nўрмонлар ва бошқа ўрмон билан қопланган ерлар\nбалиқчилик (аквакультура) учун ишлатиладиган ерлар\nбошқа ерлар (молхона, отхона, қўйхона, парранда ва муйнали ҳайвонлар катаклари, қишлоқ хўжалиги омборлари, қишлоқ хўжалиги техникалари сақланадиган гаражлар ва бошқалар)"
    },
    {
        "id": 65,
        "question": " 1-шаклдаги яшаш майдони билан 5-шакл, 3-бўлим, 1-саволда кўрсатилган умрбод эгалик қилиш ҳуқуқидаги ер майдони ўртасида мантиқий боғлиқлик борми?",
        "answer": "Жавоб: Йўқ, ушбу шакллардаги кўрсаткичлар ўртасида бевосита мантиқий боғлиқлик мавжуд эмас."
    },
    {
        "id": 66,
        "question": " Жисмоний шахслар учун қишлоқ хўжалиги рўйхати сўровномасини ким тўлдиради?",
        "answer": "Жавоб: 5-шакл сўровномаси интернет орқали юридик шахс ташкил этмаган деҳқон хўжалиги ва томорқа хўжалиги аъзолари томонидан мустақил тўлдирилиши мумкин. \nШунингдек, “маҳалла еттилиги” таркибидан белгиланган рўйхатга олувчи томонидан уйма-уй юрган вақтда ва маҳалла идорасида ташкил этилган стационар рўйхатга олиш участкасига ташриф буюрган ҳолда хўжалик аъзоларининг оғзаки жавоблари асосида тўлдирилиши мумкин."
    },
    {
        "id": 67,
        "question": " Очиқ ва ёпиқ ер майдонлари қандай ҳисобга олинади?",
        "answer": "Жавоб: Очиқ ва ёпиқ ер майдонлари алоҳида ҳисобга олинади."
    },
    {
        "id": 68,
        "question": " Қайси ҳолатларда хўжалик умумий фойдаланишдаги яйловларни хўжаликнинг умумий ер майдонига киритади?",
        "answer": "Жавоб: Агар хўжалик бу ерларни ижара асосида олган бўлса, ижара турига қараб, ушбу ер участкалари «Ижара асосида олинган ерлар» ёки «Субижара асосида олинган ерлар» қаторида акс эттирилади ва 2-бўлимнинг 2.3-саволида «Табиий ўтлоқлар ва яйловлар» қаторида кўрсатилади."
    },
    {
        "id": 69,
        "question": " Аквакультура нима?",
        "answer": "Жавоб: Аквакультура — бу балиқ ва бошқа сув организмларини, шунингдек, майда балиқчалар, тухум ёки ёш организмлардан етиштириш ва парвариш қилишдир.\nБалиқ овлаш аквакультура ҳисобланмайди."
    },
    {
        "id": 70,
        "question": " Аралаш экинларда экилган майдон қандай ҳисобга олинади?",
        "answer": "Жавоб: Агар хўжаликда аралаш (аралаш) экинлар мавжуд бўлса (асосий экин билан бир вақтда экилган асосий бўлмаган экинлар — масалан, буғдой-люцерна, арпа-люцерна, буғдой-арпа, арпа-буғдой, саримсоқ-пиёз, помидор-бодринг ва ҳоказо), унда экилган майдон асосий экинлар учун ҳисобга олинади, яъни аралаш экинлар ичида энг катта майдонни ташкил этувчи асосий экин тури бўйича акс эттирилади."
    },
    {
        "id": 71,
        "question": " Агар хўжаликда фақат парранда бўлса ва қишлоқ хўжалиги ерларига эга бўлмаса, 5-шакл тўлдириладими?",
        "answer": "Жавоб: Ҳа. Агар уй хўжалигида қишлоқ хўжалиги ҳайвонлари ёки парранда мавжуд бўлса, ушбу хўжалик томонидан 1-шакл 2-бўлим 6-саволида “ҳа” жавоби ва 7-саволда хўжалик бошқарувчиси белгиланади.\nШунингдек, 5-шаклда қишлоқ хўжалиги ҳайвонлари ва паррандалари сақланадиган бино ва иншоотлар ер майдони 3-бўлимнинг 1-саволида эгалик қилиш хуқуқига мувофиқ тегишли сатрларда, фойдаланиш турлари бўйича эса “бошқа қишлоқ хўжалиги ер майдоналари” сифатида 3 бўлимнинг 2-саволининг 2.6-сатрида белгиланади."
    },
    {
        "id": 72,
        "question": " Агар хўжалик бошлиғининг рафиқаси вақти-вақти билан ёрдам бераётган бўлса, унинг меҳнати ҳисобга олинадими?",
        "answer": "Жавоб: Ҳа. Уй хўжалиги аъзолари томонидан хўжаликда (деҳқон ёки томорқа хўжаликда) охирги 12 ой давомида берилган ҳар қандай ёрдам «тўлиқ бўлмаган иш куни» сифатида ҳисобга олинади."
    },
    {
        "id": 73,
        "question": " Шартномасиз ёлланган мавсумий ишчилар меҳнати қандай ҳисобга олинади?",
        "answer": "Жавоб: Мавсумий ишчилар 5-шаклда ҳисобга олинмайди. 5-шаклда фақат уй хўжалиги аъзолари акс эттирилади."
    },
    {
        "id": 74,
        "question": " Агар хўжалик сувдан вақти-вақти билан фойдаланган бўлса, лекин суғориш амалга оширилган бўлса — кўрсатиш керакми?",
        "answer": "Жавоб: Ҳа. Агар охирги 12 ой давомида ер камида бир марта суғорилган бўлса, у амалда суғорилган ҳисобланади, сув миқдори етарли бўлганлиги ёки етарли бўлмаганлиги аҳамиятга эга эмас. Дарёлар ёки бошқа сув оқимларининг тошқини натижасида назоратсиз сув босган ерлар суғорилган ерлар деб ҳисобланмайди."
    },
    {
        "id": 75,
        "question": " Агар бир нечта манбалардан сув ишлатилган бўлса (қудуқ ва каналдан), нима кўрсатилади?",
        "answer": "Жавоб: Охирги 12 ой давомида ишлатилган барча сув манбалари кўрсатилади."
    },
    {
        "id": 76,
        "question": " Агар суғориш фақат қисман амалга оширилган бўлса, суғориладиган ерларнинг аниқ майдони кўрсатиладими?",
        "answer": "Жавоб: Ҳа. Ернинг айрим қисмлари суғорилган бўлса, ҳақиқатан суғорилган майдон кўрсатилади. Дарёлар ёки бошқа сув оқимларининг тошқини натижасида назоратсиз сув босган ерлар суғорилган ерлар деб ҳисобланмайди."
    },
    {
        "id": 77,
        "question": " Агар бир участкада турли хилдаги дарахтлар бўлса (олма, олча, хурмо) - кўрсатиладими?",
        "answer": "Жавоб: Ҳа. Дарахтлар сони уларнинг турига мувофиқ кўрсатилади."
    },
    {
        "id": 78,
        "question": " Ёш мевали боғлар ва кўп йиллик экинлар орасидаги экилган экинлар қандай ҳисобга олинади?",
        "answer": "Жавоб: Улар 5-шакл, 5-бўлим, 1-саволнинг 10-«Ёш мевали боғлар ва кўп йиллик дарахт қаторлари ораларига экилган қишлоқ хўжалиги экинлари» сатрида акс эттирилади."
    },
    {
        "id": 79,
        "question": " Агар хўжаликка тегишли қишлоқ хўжалиги чорва моллари чўпонга боқиш учун берилган бўлса ҳисобга олинадими?",
        "answer": "Жавоб: Ҳа. Ҳисобга хўжаликка тегишли бўлган барча қишлоқ хўжалик ҳайвонлари ва паррандалар олинади. Улар қаерда бўлишидан қатъи назар (чорвачилик биноларида, отарда, иш жойларида ёки хўжаликдан ташқари жойларда).\nХўжалик раҳбари ёки аъзоси томонидан чорва молларини парваришлаш бўйича ходим (масалан, чўпон) жалб этилишини фарқлаш лозим, бунда чўпон парваришлаётган қишлоқ хўжалиги чорва моллари авлодининг муайян миқдори унга тегишли бўлиши мумкин.\nБундай ҳолатда мазкур хўжаликка тегишли бўлган қишлоқ хўжалиги чорва молларининг қисми сўров ўтказилаётган (рўйхатга олиш саволномасини тўлдиришда) хўжаликда, чўпонга тегишли бўлган чорва молларининг бир қисмини эса чўпоннинг хўжалигида ҳисобга олиш зарур."
    },
    {
        "id": 80,
        "question": " Агар янги туғилган бузоқ/қўзи 15 январдан кейин туғилган бўлса, уларни қандай ҳисобга олиш керак?",
        "answer": "Жавоб: Ҳисобга олинмайди - хўжаликда айнан 2026 йил 15 январь соат 00:00 дақиқа ҳолатига мавжуд бўлган ҳайвонлар сони олинади."
    },
    {
        "id": 81,
        "question": " Декоратив қушлар (товус, фазан, тўтилар) ҳисобга олинадими?",
        "answer": "Жавоб: Йўқ, агар улар қишлоқ хўжалиги ишлаб чиқаришида ишлатилмаса."
    },
    {
        "id": 82,
        "question": " Кичик сунъий ҳовузларда (1–2 м³) балиқ етиштириш ҳисобга олинадими?",
        "answer": "Жавоб: Ҳа. Балиқ етиштириш ва парваришлаш билан боғлиқ ҳар қандай фаолият аквакультура ҳисобланади."
    },
    {
        "id": 83,
        "question": " Агар хўжаликда балиқчилик (аквакультура) учун ер бўлса, уни қаерда ҳисобга олиш керак?",
        "answer": "Жавоб: Аквакультура (балиқчилик) учун ажратилган ва фойдаланилаётган ер майдони 5-шакл, 3-бўлим, 2-саволнинг 2.5-сатрида ҳисобга олинади. Бўш турган ва ва охирги 12 ой давомида фойдаланилмаган балиқ етиштириш ва парваришлаш учун мўлжалланган ҳовузлар ер майдони 5-шакл, 3-бўлим, 2-саволнинг 1-сатрида ҳисобга олинади."
    },
    {
        "id": 84,
        "question": " Агар балиқчилик учун мўлжалланган ҳовузда тозалаш учун бўшатилган бўлса — ҳисобга олинадими?",
        "answer": "Жавоб: Ҳа. Агар хўжалик ҳақиқатан аквакультура билан шуғулланаётган бўлса."
    },
    {
        "id": 85,
        "question": " Бир нечта ака-укалар сўров ўтказилаётган маҳалла ҳудуддаги умумий ер майдонида биргаликда қишлоқ хўжалиги маҳсулотларини етиштиришса қандай ҳисобга олинади?",
        "answer": "Жавоб: Агар ака-укалар умумий хўжаликни юритаётган бўлса ва битта бошқарувчи белгиланади ҳамда битта умумий 5-шакл тўлдирилади.\nАгар ҳар бирининг алоҳида молия-хўжалик фаолияти бўлса — алоҳида 5-шакллар тўлдирилади."
    },
    {
        "id": 86,
        "question": " Агар уй хўжалиги қўшнининг еридан «оғзаки келишув» асосида фойдаланса, уни ҳисобга олиш керакми?",
        "answer": "Жавоб: Ҳа. Ер амалда фойдаланувчи ҳисобида «ижара ер» сифатида ҳисобга олинади, ҳатто ёзма ҳужжатлар бўлмаса ҳам."
    },
    {
        "id": 87,
        "question": " Уй хўжалиги ерини вақтинча қўшнига берган бўлса — қандай ҳисобга олиш керак?",
        "answer": "Жавоб: Агар ер қўшни томонидан ишлатилаётган бўлса, лекин хонадонга тегишли бўлса → қўшни учун «ижара ер» сифатида ҳисобга олинади. Эгаси учун эса — «ижарага берилган ер» сифатида акс эттирилади."
    },
    {
        "id": 88,
        "question": " Ҳовли ташқарисида сабзавот экилган ерлар  қандай ҳисобга олинади?",
        "answer": "Жавоб: Ҳовли ташқарисидаги, сўров ўтказилаётган маҳаллада жойлашган ва ушбу хонадон томонидан фойдаланилаётган ерлар — 5-шакл, 3-бўлим, 1-саволнинг «бошқа ерлар» қаторида ҳисобга олинади."
    },
    {
        "id": 89,
        "question": " Агар ер фақат дам олиш ёки боғ учун ишлатилса, лекин 1–2 қатор сабзавот экилган бўлса — ҳисобга олинадими?",
        "answer": "Жавоб: Ҳа. Хўжаликда мавжуд ҳар қандай ер ҳисобга олинади."
    },
    {
        "id": 90,
        "question": " Агар хўжаликда боғда дарахтлар мавжуд бўлса, лекин хўжалик боғни парвариш қилмаса, қандай ҳисобга олинади?",
        "answer": "Жавоб: Агар кўп йиллик экинлар амалда мавжуд бўлса — улар «Кўп йиллик экинлар» бўлимида ҳисобга олинади, ҳатто хўжалик уларни парвариш қилмаса ҳам."
    },
    {
        "id": 91,
        "question": " Ёпиқ ерлар (иссиқхона ва парник) таркибига нималар кирмайди?",
        "answer": "Жавоб: Ушбу тоифага Вақтинчалик ҳимоя воситалари (масалан, совуқдан ҳимоя учун пластик қопламалар, плёнка билан ёпилган ерлар) кирмайди. \nШунингдек, ҳашаротлар ёки бошқа ҳайвонлардан ҳимоя қилиш учун мўлжалланган тўр конструкциялари ҳам бу тоифага кирмайди."
    },
    {
        "id": 92,
        "question": " Агар хўжалик пичанзор ерларидан фойдаланса, қандай акс эттирилади?",
        "answer": "Жавоб: 5-шакл, 3-бўлим, 2-саволнинг 2.3-сатрида «Табиий пичанзорлар ва яйловлар» кўрсатилади.\nАгар хўжаликда ем-хашак экинлари етиштирилаётган бўлса, улар 3-бўлим, 2-саволнинг 2.1.1-сатрида бошқа бир йиллик экинлар ер майдони билан бирга ҳамда 5-бўлим, 1-саволнинг 6-сатрида алоҳида кўрсатилиши лозим."
    },
    {
        "id": 93,
        "question": " Агар сабзавотлар қутилар, контейнерлар, гулдонларда экилган бўлса ва улар қишлоқ хўжалигига мўлжалланган ер майдонини эгалламаса - ҳисобга олинадими?",
        "answer": "Жавоб: Йўқ. Фақат қўзиқоринлар, улар қаерда етиштирилишидан қатъи назар (ертўла ёки бошқа жойларда), алоҳида ҳисобга олинади — 5-шакл, 5-бўлим, 1-саволнинг 11-сатрида."
    },
    {
        "id": 94,
        "question": " Агар хўжалик ерида табиий ўсадиган ўсимликлар (доривор) бўлса, улар ҳисобга олинадими?",
        "answer": "Жавоб: Ҳа, агар хўжалик ушбу ўсимликлардан ҳосил оладиган бўлса."
    },
    {
        "id": 95,
        "question": " Агар кузда боғдаги дарахтлар суғуриб олинган бўлса, лекин рўйхатга олувчи қишда келган бўлса — боғ ҳисобга олинадими?",
        "answer": "Жавоб: Рўйхатга олиш санасидаги ҳақиқий ҳолат ҳисобга олинади. Агар боғдаги барча дарахтлар олиб ташланган бўлса, рўйхатга олиш санасида “кўп йиллик экинлар экилган ер майдонлари” таркибида ҳисобга олинмайди ва ер майдони ушбу санадаги ҳолатига қараб тегишли сатрда кўрсатилади. \n\nМасалан, агар ушбу ер вақтинча экилмаган бўлса, у “вақтинча экилмаган ерлар майдони”да кўрсатилади. Агар рўйхатга олиш экин экиш ёки уни ўтқазиш ишлари тугалланишидан олдин ўтказилса, шунингдек, рўйхатга олиш санасига яқин вақт ичида қишлоқ хўжалиги экинларини етиштириш учун ишлатилиши режалаштирилган бўлса, бундай ерлар вақтинча экилмаган ерлар сифатида эмас, балки бир йиллик экинлар етиштириладиган ерлар сифатида таснифланиши керак."
    },
    {
        "id": 96,
        "question": " Агар кўчат доимий ўсиш жойига кўчирилган бўлса, у кўчат сифатида ҳисобга олинадими?",
        "answer": "Жавоб: Йўқ. Агар кўчат доимий ўсиш жойига кўчирилган бўлиб ҳали ўсишни бошламаган бўлса ҳам, у дарахт сифатида ҳисобга олинади, кўчат сифатида эмас."
    },
    {
        "id": 97,
        "question": " Агар хўжалик ўзининг етиштирган қишлоқ хўжалиги маҳсулотларини ҳам сотса, ҳам ўзида истеъмол қилса, қариндошларга ёки қўшниларга бепул берса, ишлаб чиқариш мақсади қандай ҳисобга олиниши керак?",
        "answer": "Жавоб: Агар хўжалик маҳсулотининг бир қисмини сотса ва қолган қисмини ўз истеъмоли учун ишлатса, асосий ишлаб чиқариш мақсади шу икки қисмдан қайси бири - ўз истеъмоли ёки сотиш (реализация) - қиймати кўпроқ бўлишига қараб белгиланади."
    },
    {
        "id": 98,
        "question": " Резавор мевалар (масалан, қулупнай, смородина) қандай ҳисобга олиш керак?",
        "answer": "Жавоб: Қулупнай ва бошқа резавор мевалар майдони ҳақиқий эгалланган майдон бўйича белгиланади."
    },
    {
        "id": 99,
        "question": " Агар хўжаликда фақат асалари (асалари оилалари) бўлса ва ер майдони мавжуд бўлмаса, 5-шакл тўлдириладими?",
        "answer": "Жавоб: Ҳа. Фақат асалари (асалари оилалари) мавжуд бўлса ва ер майдони бўлмаса ҳам, бу қишлоқ хўжалиги фаолияти ҳисобланади. Бундай хўжалик рўйхатга олинади ва 5-шаклни тўлдириши, асалари оилалари сони ва бошқа керакли маълумотларни кўрсатиши керак."
    },
    {
        "id": 100,
        "question": " Агар асалари оилалари бошқа хўжалик ҳудудида ёки узоқ жойда (тоғларда, далаларда ва ҳоказо) бўлса, уларни қандай ҳисобга олиш керак?",
        "answer": "Жавоб: Асалари оилалари уларни жойлаштириш жойига қараб эмас, балки эгасига қараб ҳисобга олинади. Агар асалари оилалари ушбу хўжаликка тегишли бўлса, уларнинг сони 5-шаклда кўрсатилади, уларнинг уялари қаерда жойлашганидан қатъи назар."
    },
    {
        "id": 101,
        "question": " Қайси ҳайвонлар қишлоқ хўжалиги ҳайвонлари таркибига киритилмайди?",
        "answer": "Жавоб: Расмий ёки оғзаки шартнома асосида ижарага берилган қишлоқ хўжалиги ҳайвонлари;\nШунингдек, бошқа хўжаликка тегишли бўлиб, вақтинчалик санитария ёки бошқа сабаблар (санитария тозалиги ва ҳ.к.) билан ушбу рўйхатга олинаётган хўжаликка олиб келинган чорва моллари ва паррандалар ҳам ҳисобга олинмайди;\nҲисобга олинишда бўлмаган ҳолатлар: ўғирланган ёки нобуд бўлган қишлоқ хўжалиги ҳайвонлари ва парранда, шунингдек, бошқа хўжаликлардан уларнинг топшириғи билан сотиш учун қабул қилинган чорва моллари ва паррандалар;\nУй ҳайвонлари, масалан, мушук ва итлар, ҳисобга олинмайди."
    }
]